<!DOCTYPE html>
<html lang="en">

<head>
    <meta charset="utf-8">
    <meta name="viewport" content="width=device-width, initial-scale=1.0">
    <meta name="description" content="">
    <meta name="author" content="">

    <title>കാഞ്ഞൂർ ശ്രീ ദുർഗ്ഗാദേവീ ക്ഷേത്രം</title>

    <!-- Bootstrap core CSS -->
    <link href="css/bootstrap.css" rel="stylesheet">

    <!-- Add custom CSS here -->
    <link href="css/kanjoor.css" rel="stylesheet">
</head>

<body>

    <div class="brand">കാഞ്ഞൂർ ശ്രീ ദുർഗ്ഗാദേവീ ക്ഷേത്രം</div>
    <div class="address-bar">തിരുവിതാംകൂർ ദേവസ്വം ബോർഡ്</div>

    <nav class="navbar navbar-default" role="navigation">
        <div class="container">
            <div class="navbar-header">
                <button type="button" class="navbar-toggle" data-toggle="collapse" data-target=".navbar-ex1-collapse">
                    <span class="sr-only">Toggle navigation</span>
                    <span class="icon-bar"></span>
                    <span class="icon-bar"></span>
                    <span class="icon-bar"></span>
                </button>
                <a class="navbar-brand" href="index.html">കാഞ്ഞൂർ  ശ്രീ ദുർഗ്ഗാദേവീ ക്ഷേത്രം</a>
            </div>

            <!-- Collect the nav links, forms, and other content for toggling -->
            <div class="collapse navbar-collapse navbar-ex1-collapse">
                <ul class="nav navbar-nav">
                    <li><a href="index.html">Home</a>
                    </li>
                    <li><a href="blog.html">Blog</a>
                    </li>
					<li><a href="about.html">About</a>
                    </li>
                </ul>
            </div>
            <!-- /.navbar-collapse -->
        </div>
        <!-- /.container -->
    </nav>

    <div class="container">

        <div class="row">
            <div class="box">
                <div class="col-lg-12">
                    <hr>
                    <h2 class="intro-text text-center"><strong>അമ്മേ ശരണം ദേവീ ശരണം കാഞ്ഞൂരമ്മേ ശരണം</strong>
                    </h2>
                    <hr>
                </div>
                <div class="col-lg-12 text-center">
                    <img class="img-responsive img-border img-full" src="img/kanjoor.jpg" alt="">
                    <h2>കാഞ്ഞൂർ ശ്രീ ദുർഗ്ഗാദേവീ ക്ഷേത്രം ചരിത്ര പശ്ചാത്തലവും ഐതീഹ്യവും
                        <br>
                        <small>പി.എ  നാസിം ചിങ്ങോലിൽ</small>
                    </h2>
					<button type="button" class="btn btn-success" data-toggle="collapse" data-target="#b1">വായിക്കുക</button>
					<div id="b1" class="collapse">
                    <p>നമ്മുടെ ആദ്ധ്യാത്മിക സാംസ്കാരിക മണ്ഡലത്തെ പരിപോഷിപ്പി ക്കുന്നതിൽ ക്ഷേത്രങ്ങൾ വഹിച്ച പങ്ക് വളരെ വലുതാണ്. ഒരൊറ്റ ജനത എന്ന നിലയിൽ ഭാരതീയരെ 
					പരിപാവനമായ പാതയിലേക്ക് നയിക്കുന്നതിൽ ആദ്ധ്യാത്മിക സംസ്കാരം നിസ്തുലമായ പങ്കാണ് വഹിച്ചിട്ടുള്ളത്. ആസേതു ഹിമാചലം വരെ വ്യാപിച്ചു കിടക്കുന്ന 
					ഭാരതവർഷത്തിൽ, ലക്ഷക്കണക്കിന് പുണ്യക്ഷേത്രങ്ങൾ സ്ഥിതി ചെയ്യുന്നു. ഇവയിൽ പലതിന്റെയും ചരിത്രം, ഐതിഹ്യം തുടങ്ങിയവ ഇതിഹാസങ്ങളിൽ നിന്നും 
					പുരാണങ്ങളിൽ നിന്നും ചരിത്ര രേഖകളിൽ നിന്നും സ്വാംശീകരിച്ച് എടുക്കാവുന്നതാണ്. പരശുരാമൻ മഴുവെറിഞ്ഞ് കേരളത്തെ സൃഷ്ടിച്ചുവെന്നും, താൻ 
					സൃഷ്ടിച്ച ഇളയുടെ രക്ഷയ്ക്കായി അദ്ദേഹം ശാസ്താവ്, ദുർഗ്ഗ, ശിവൻ തുടങ്ങിയവർക്ക് ക്ഷേത്രങ്ങൾ ഉണ്ടാക്കിയെന്നും ഐതീഹ്യം പറയുന്നു. അതിപ്രാചീനകാലം മുതൽക്ക് 
					തന്നെ ക്ഷേത്രാരാധന നിലനിന്നിരുന്നു എന്ന ചരിത്രവസ്തതയിലേക്കാണ് ഇത് വിരൽ ചൂണ്ടുന്നത്. കേരളീയ സംസ്കൃതിയും തനിമയും പ്രകാശപൂരിതമായി നിൽക്കുന്ന 
					ക്ഷേത്രങ്ങളിൽ സംസ്കാരിക പാരമ്പര്യവും അദ്ധ്യാത്മിക പരിപോഷണവും അവകാശപ്പെടാവുന്ന ഒരു ദേവിക്ഷേത്രമാണ് കാഞ്ഞൂർ ശ്രീ ദുർഗ്ഗാദേവീ ക്ഷേത്രം ഈ 
					ക്ഷേത്രത്തെ സംബന്ധിച്ച ഐതിഹ്യവും ചരിത്ര പശ്ചാത്തലവും എന്തെന്ന് അന്വഷിക്കുമ്പോൾ നാം ചെന്നെത്തുന്നത് വട്ടപ്പറമ്പിൽ സ്വരൂപത്തിലെ ഒരു ശാഖയും 
					ക്ഷേത്ര അധികാരത്തിൽപ്പെട്ടതുമായ കാഞ്ഞൂർ വല്യത്താൻ കുടുംബത്തിലേക്കാണ്. കാഞ്ഞൂർ ശ്രീ ദുർഗ്ഗാദേവി ഈ കുടുംബത്തിന്റെ പരദേവതയായിരുന്നു. അവരുടെ 
					ഗൃഹാന്തര ഭാഗത്ത് പരദേവതയെ ഉപാസിച്ചു പോന്നിരുന്നതായി കാണാം. എന്നാൽ ക്ഷേത്രത്തിന്റെ പഴക്കം നിർണ്ണയിക്കാൻ രേഖകൾ ഒന്നുമി ല്ല. എങ്കിലും കാഞ്ഞൂരിൽ 
					കോട്ടയും കോട്ടക്കുഴിയും കളരിയും മറ്റും ഉണ്ടായിരുന്നതിന്റെ ലക്ഷണങ്ങൾ ഇന്നും കാണാം.പുരാതന കാലത്ത് വട്ടപ്പറമ്പിൽ കുടുംബത്തിന്റെ ശാഖയ്ക്കായിരുന്നു ഈ 
					പ്രദേശത്തിന്റെ ആധിപത്യം. കാഞ്ഞൂർ വല്ല്യത്താൻ എന്ന് കേൾവികേട്ട ആളിന്റെ കോട്ട ആയിരുന്നു കാഞ്ഞൂർ കൊട്ടാരവും കോട്ടയും കിടങ്ങുകളും. ആൾസഞ്ചാരം 
					വിരളമായിരുന്ന കാഞ്ഞൂർ പ്രദേശത്ത് യക്ഷിയുടെ ശല്യം വർദ്ധിച്ചിരുന്നു. വിപത്തുകളും ദുരിതങ്ങളും ദുസ്സഹമായപ്പോൾ നാട്ടുകാർ നാടുവാഴിയായ വല്ല്യത്താനെ 
					സങ്കടമുണർത്തിച്ചു. ദൈവജ്ഞരെ വിളിച്ചുവരുത്തിയ വല്ല്യത്താൻ പരിഹാരം കണ്ടെത്തി. പ്രശ്നവിധിപ്രകാരം ദേവീപ്രതിഷ്ഠ നടത്തണമെന്നായി ദൈവജ്ഞർ. 
					വല്ല്യത്താന്റെ കുലദേവതയായ മണ്ണടിക്കാവിൽ ഭജനമിരിക്കുകയും അവിടെനിന്ന് ദേവീചൈതന്യത്തെ ആവാഹിച്ച് കാഞ്ഞൂരിൽ കൊണ്ടുവന്ന് കോട്ടയ്ക്കകത്ത് 
					കൊട്ടാരത്തിന്റെ കിഴക്കുവശത്തെ കൽത്തറയിൽ പ്രതിഷ്ഠിക്കുകയും ചെയ്തു. ദേവീപ്രീതിക്കായി കളമെഴുത്തും പാട്ടും നടത്തുന്നതിന് മണ്ണടിയിൽ നിന്ന് പാട്ട് 
					കുറുപ്പന്മാരെ കൊണ്ടുവന്ന് കാഞ്ഞൂരിൽ താമസപ്പിച്ചു. അവരുടെ പിൻതലമുറക്കാർ ഇപ്പോഴും കാഞ്ഞൂരിലുണ്ട്. ഇന്നും ഉത്സവക്കാലത്ത് കളമെഴുത്തും പാട്ടും ഇവിടെ 
					തുടരുന്നു. ദേവീപ്രതിഷ്ഠ വന്നതോടെ യക്ഷിയുടെ ശല്ല്യം അവസാനിച്ചു. യക്ഷിയെ അനുനയിപ്പിച്ച് ആവാഹിച്ച് ഉപദേവതയായി പ്രതിഷ്ഠിച്ച് ആരാധിക്കുന്നുമുണ്ട്. 
					ക്ഷേത്രകാര്യങ്ങൾക്കായി ബ്രാഹ്മണരെയും മറ്റും കോട്ടയ്ക്കകത്ത് താമസിപ്പിച്ചിരുന്നു. സന്താനഭാഗ്യം കൈവരാഞ്ഞ വല്ല്യത്താന്റെ കുടുംബം അന്യം നിന്നപ്പോൾ കീരിക്കാട് 
					വട്ടപ്പറമ്പിൽ കുടുംബ്ത്തിലെ കാരണവർക്ക് കുടുംബസ്വത്തുക്കളും ക്ഷേത്രവും നൽകിയതായി പറയുന്നു. പിന്നീട് കേണൽ മൺറോ കൊട്ടാരവും ക്ഷേത്രവസ്തുക്കളും 
					റവന്യൂവകുപ്പിന്റെ അധീനതയിൽ കൊണ്ടുവന്നു.ക്രമേണ സംരക്ഷണമില്ലാതെ ക്ഷേത്രവും കൊട്ടാരവും നാശോന്മുഖമായി. 
					ദേവീഭക്തരായ കാഞ്ഞൂർ, കോട്ടയ്ക്കകം, വലിയ കുഴി എന്നീ കരയോഗക്കാർ ചേർന്ന് ക്ഷേത്രകാര്യങ്ങൾ ഏറ്റെടുത്ത് നടത്തുവാൻ തുടങ്ങി. അന്നത്തെ കണ്ടുകെട്ടുപിള്ള 
					(പറപ്പള്ളിൽ അരുണാചലം പിള്ള) ശ്രീകോവിലും നാട്ടുകാരുടെ സഹായത്താൽ ചുറ്റമ്പലവും പുനർ നിർമ്മിച്ചു. ക്ഷേത്രകാര്യങ്ങൾ വിധിപ്രകാരം നടക്കാതായപ്പോൾ 
					നാടിനും ഐശ്വര്യക്ഷയം ഉണ്ടായി. ദൈവജ്ഞരെ വരുത്തി ദേവപ്രശ്നം നടത്തി പരിഹാരക്രിയകൾ ആരംഭിച്ചു. ജീർണ്ണതയിലായ ദേവീവിഗ്രഹം മാറ്റി പുതിയവ 
					പ്രതിഷ്ഠിച്ചു. വീരഭദ്രൻ, യക്ഷി, കാവിനുള്ളിൽ നാഗരാജ, നാഗയക്ഷി പ്രതിഷ്ഠകളും ഭദ്രകാളി, ശാസ്താവ് എന്നീ ഉപദേവതകളും പ്രതിഷ്ഠിക്കപ്പെട്ടു. ഗർഭമൂർത്തിയും മറ്റൊരു 
					ഉപദേവതയാണ്. ക്ഷേത്രത്തിന് വടക്കും തെക്കുമുള്ള കാവുകളും കുളവും സംരക്ഷിച്ചു വരുന്നു. പിൻതലമുറയുടെ ക്ഷേത്രസംരക്ഷണത്തിന്റെ മാതൃകാരൂപമാണ് ശ്രീകോവിൽ
					നടയിലെ ശിൽപ്പഭംഗിയാർന്ന കവാടവും പുറത്തെ അലങ്കാര ഗോപുരങ്ങളും. മണ്ഡല വ്രതാവസാനത്തെ ചൊവ്വ, വെള്ളി, ഞായർ എന്നിവയിലെ ഒരുദിവസം തുടങ്ങി 
					പത്തുനാൾ നീണ്ടു നിൽക്കുന്ന ഉത്സവമാണ് ഇവിടെയുള്ളത്. എതിരേൽപ്പ്, കളമെഴുത്തും പാട്ടും, കോലം, പൂപ്പട, വെടിക്കെട്ട് എന്നിവ വിശേഷ ങ്ങളാണ്. 
					രണ്ടുദിവസത്തെ എതിരേൽപ്പ് കാഞ്ഞൂർ കോട്ടയ്ക്കകം വലിയകുഴി എന്നീ കരക്കാരുടെ ഭക്തിപ്രൗഡി വിളിച്ചറിയിക്കുന്നു. പ്രധാന വഴിപാട് കോലം വരവാണ്. ഓണാട്ടുകരയിൽ 
					കോലം എഴുന്നള്ളിപ്പ് നടത്തുന്ന ഏക ക്ഷേത്രമെന്ന നിലയിലും കാഞ്ഞൂർ ദുർഗ്ഗാദേവീ ക്ഷേത്രം പ്രസിദ്ധമാണ്. ഭക്തർക്ക് ഇഷ്ടവരദായികയായി വിലസുന്ന അമ്മയുടെ 
					മാഹാത്മ്യം നാടുകൾ താണ്ടി വിദേശത്ത് നിന്നു പോലും ധാരാളം ഭക്തജനങ്ങളെ ഈ ക്ഷേത്രത്തിലേക്ക് ആകർഷി ക്കുന്നു. പറയെടുപ്പും കോലങ്ങളുടെ എണ്ണവും വർദ്ധിച്ചത് 
					ഇതിന് തെളിവായി കാണാം. കുടുംബത്തിലെ കഷ്ടനഷ്ടങ്ങൾക്കും പാപപരിഹാരത്തിനുമായി നേർച്ചയായിട്ടാണ് കോലം എഴുന്ന ള്ളത്ത് നടത്തുന്നത്. 
					വിവിധ ചായം കൊണ്ട് ദേവീരൂപങ്ങൾ വരച്ച് പ്രത്യേകം തയ്യാറാക്കിയ പന്തലിൽ പൂജകൾ നടത്തിയാണ് ക്ഷേതത്തിലേക്ക് കോലങ്ങൾ എഴുന്നള്ളിക്കുന്നത്. വടക്കൻ കേരളത്തിൽ 
					ദേവീക്ഷേത്രങ്ങളിൽ കോലം വരവ് ഉണ്ടെങ്കിലും തെക്കൻ കേരളത്തിൽ വിരലിലെണ്ണാവുന്ന ക്ഷേത്രങ്ങളിൽ കാഞ്ഞൂർ ദുർഗ്ഗാദേവി ക്ഷേത്രത്തിന്റെ പ്രാധാന്യം 
					വളരെ വലുതാണ്. കോലങ്ങൾ വന്നുതുടങ്ങുന്നതോടെ ക്ഷേത്ര പരിസരത്താകെ ഭക്തജനങ്ങൾ നിറഞ്ഞുകവിയും. ചൂട്ടുകറ്റകൾ പ്രഭ ചൊരിയുന്ന അന്തരീക്ഷത്തിൽ
					കോലങ്ങൾ ഇളകിയാടുന്നത് ഭക്തരുടെ മനംനിറയും. എല്ലാ വർഷവും കുംഭമാസത്തിലെ പുണർതം നാളിൽ പുനഃപ്രതിഷ്ഠ വാർഷികം ആഘോഷിക്കുകയും 
					അതേ മാസത്തിലെ അവസാനത്തെ ചൊവ്വാഴ്ച പൊങ്കാല മഹോത്സവവും നടത്തപ്പെടുന്നു. സംക്രമങ്ങൾ, മണ്ഡലകാലം, ചൊവ്വ, വെള്ളി, ഞായർ എന്നീ 
					ദിവസങ്ങളിൽ പ്രത്യേകം പൂജകളും നടത്താറുണ്ട്. സ്വയംവരാർച്ചന,മംഗല്ല്യപൂജ എന്നിവയും നടത്തുന്നു. ഏഴുദിവസത്തെ വ്രതാനുഷ്ഠാനത്തോടെയാണ് കോലം 
					എടുക്കുന്നത്. കാഞ്ഞൂർക്ഷേത്ര കരക്കാർക്ക് മാത്രം അവകാശപ്പെട്ടതാണ് കോലം എടുക്കൽ. വളരെ ദൂരത്തുനിന്നുപോലും കോലങ്ങൾ വാദ്യഘോഷങ്ങളോടെ ഇവിടെ 
					എത്താറുണ്ട്. നട്ടുച്ചയ്ക്കുപോലും ഇരുട്ടായിരുന്ന കാഞ്ഞൂർ കാട്ടിൽ പതിറ്റാണ്ടുകൾക്ക് മുൻപ് കായംകുളം കൊച്ചുണ്ണി ഒളിച്ചിരുന്നതായി ചരിത്രം പറയുന്നു. 
					ഞാറവൃക്ഷത്തിലെ പൊത്തിൽ ഒളിച്ചിരുന്ന കൊച്ചുണ്ണി രാത്രികാലങ്ങളിൽ പുറത്തിറങ്ങി ഉള്ളവനിൽ നിന്ന് എടുത്ത് ഇല്ലാത്തവന് നൽകിയിരുന്നു. 
					ഇത്തരത്തിലുള്ള ചരിത്രപശ്ചാത്തലം ഈ ക്ഷേത്രത്തെ തേജോമയമാക്കുന്നു. ഒരിക്കൽ കാഞ്ഞൂരിലെ കാവ് വെട്ടി മാറ്റാൻ ദേവസ്വം ഉത്തരവിറക്കിയെങ്കിലും നാട്ടുകാർ അത് 
					തടഞ്ഞു. നാഗരാജപ്രതിഷ്ഠയുള്ള കാവിൽ സർപ്പദോഷമകറ്റാൻ ഞായറാഴ്ചകളിൽ വൻതിരക്കാണിവിടെ. ഒരിക്കൽപോലും കള്ളൻ കയറിയിട്ടില്ലാത്തെ ക്ഷേത്രമെന്ന 
					പ്രസിദ്ധി കാഞ്ഞൂർക്ഷേത്രത്തിന് സ്വന്തം. ഇരുപത് വർഷങ്ങൾക്ക് മുൻപ് ഒരിക്കൽ കള്ളൻ ക്ഷേത്രത്തിനുള്ളിൽ പ്രവേശിക്കുവാൻ എത്തിയെങ്കിലും പള്ളിയുണർത്തുവാൻ 
					പതിവ് തെറ്റിയ അമ്മയുടെ ഒരു ഭക്തനെ കണ്ട് കള്ളൻ ഓടിപ്പോയി. കുടുംബസാന്നിധ്യം ക്ഷേത്രത്തിന്റെ പ്രവർത്തനത്തിൽ പ്രശംസനീയമായ സേവനമാണ് നൽകിപ്പോരുന്നത്. 
					ശാന്തിക്ക് കാഞ്ഞൂർ മഠത്തിൽ കുടുംബത്തിനും, അടിച്ചുതളി കളമെഴുത്ത് പാട്ട് എന്നിവയ്ക്ക് നടയിൽ തെക്കതിൽ കുടുംബത്തിനും ക്ഷേത്രത്തിന്റെ വിവിധ 
					ആചാരാനുഷ്ഠാനങ്ങൾ നടത്തിക്കുന്നതിന് മണ്ണമ്പറമ്പിൽ കുടുംബം, ഇളയിടത്തുകാട്ടിൽ കുടുംബം എന്നിവർക്ക് ഭൂമി പതിച്ചു നൽകി ചുമതലപ്പെടുത്തിയതായി പറയപ്പെടുന്നു. 
					ഇതിനു തെളിവായി മണ്ഡല വ്രതകാലത്ത് വതാവസാനത്തെ വെള്ളി, ഞായർ, ചൊവ്വ എന്നീ ഏതെങ്കിലും ഒരു ദിവസം എതിരേല്പ്പ് തുടങ്ങി കളമെഴുത്തും പാട്ടും ഉൾപ്പെടെ 
					ആദ്യദിവസത്തെ എതിരേല്പ് മേൽശാന്തി വകയായും രണ്ടാം ദിവസം കൊല്ലകയിൽ കുടുംബവകയായും മൂന്നാം ദിവസം നടയിൽ തെക്കതിൽ കുടുംബവകയായും നാലാം 
					ദിവസം മണ്ണമ്പള്ളിൽ കുടുംബവകയായും അഞ്ചാം ദിവസം ഇടയിടത്തുകാട്ടിൽ കുടുംബവകയായും ആറും ഏഴും ദിവസങ്ങളിൽ രണ്ടുകരക്കാർ (കാഞ്ഞൂർ 
					കോട്ടക്കകം, വലിയകുഴി) പ്രധാന വഴിപാടായ കോലവും, പൂപ്പടയും വെടിക്കെട്ടും കലാപരിപാടികളും ഉൾപ്പെടെ ആഘോഷപൂർവ്വം നടത്തിപ്പോരുന്നു. മതമൈത്രിയുടെ 
					മകുടോദാഹരണങ്ങളായി ഒട്ടനവധി കാര്യങ്ങൾ ഈപ്രദേശവുമായി ബന്ധപ്പെട്ട് നിലനിൽക്കുന്നു. കാർത്തികപ്പള്ളി രാജാവിന്റെ ഭരണാധീനതയിൽ കാഞ്ഞൂർ 
					ക്ഷേത്രത്തിനും ചേപ്പാട് വലിയ പള്ളിയ്ക്കും തുല്യപ്രാധാന്യം കല്പിച്ച് രണ്ടു നിലവിളക്കുകൾ നൽകിയെന്നും, അക്കാലത്ത് പള്ളികളിൽ നിലവിളക്ക് 
					തെളിക്കാറില്ലെങ്കിൽ കൂടി ചേപ്പാട് പള്ളിയിൽ ആയതിന്റെ സ്മരണക്കും ഐശ്വര്യത്തിനും നിലവിളക്ക് തെളിക്കുന്നുണ്ട് എന്ന വസ്തുത മതമൈത്രിയെ ന്യായികരിക്കുന്നതാണ്. 
					കൂടാതെ ക്ഷേത്രത്തിലെ പ്രധാനവഴിപാടുകളിൽ (കോലം വരവ്, പൂപ്പട, വെടിക്കെട്ട്, പറ എഴുന്നള്ളത്ത്) എല്ലാ മത വിശ്വാസികളും പങ്കാളികളാകുന്നുണ്ട്. സഹോദര്യത്തിന്റെയും 
					മത മൈത്രിയുടെയും അമൃതഛായയിൽ നിലക്കൊള്ളുന്ന ഈ ക്ഷേത്രം സാംസ്കാരിക കേരളത്തിന്റെ തനിമ വിളിച്ചറിയിക്കുന്നു.</p>
                    </div>
                    <hr>
                </div>
                <div class="col-lg-12 text-center">
                    <img class="img-responsive img-border img-full" src="img/kolam.jpg" alt="">
                    <h2>കോലസമർപ്പണവും ആചാരാനുഷ്ഠാനങ്ങളും
                        <br>
                        <small>ജോത്സ്യൻ: പത്തിയൂർ ജി. രാധാകൃഷ്ണൻ</small>
                    </h2>
					<button type="button" class="btn btn-success" data-toggle="collapse" data-target="#b2">വായിക്കുക</button>
					<div id="b2" class="collapse">
                    <p>ഭവനഐശ്വര്യം, സന്താന പ്രാപ്തി, സന്താന ഐശ്വര്യം, ഭൂമി ഭാഗ്യം, ശത്രുദോഷം, സ്ഥലദോഷം, സർപ്പദോഷം, നീചബാധാദോഷം പരിഹാരമായികൊണ്ട് പരാശക്തിയാകുന്ന ദേവിയ്ക്ക് സമർപ്പിക്കുന്ന വഴിപാട് 	കർമ്മമാണ് കോലം. ദക്ഷിണ കേരളത്തിൽ പ്രചാരത്തിലുള്ളതും ഉത്തരകേരളത്തിലെ തിറയാട്ടത്തോട് സാദൃശ്യം പുലർത്തുന്നതുമായ ഒരു കലാരുപമാണ് കോലം. കോലത്തിന്റെ 
					ആവിർഭാവത്തെക്കുറിച്ച് പ്രധാനമായും രണ്ട് ഐതീഹ്യങ്ങൾ നിലവിലുണ്ട്. അതിൽ ഒന്ന് ശ്രീപാർവ്വതിക്ക് ഗന്ധർവബാധയുണ്ടായതായും മകനായ സുബ്രഹ്മണ്യൻ ജ്യോതിഷത്തിൽ കണ്ടുവെന്നും, അതിന് പ്രതിവിധിയായി യക്ഷിയുടേയും ഗന്ധർവ്വന്റേയും കളമിട്ട് പൂപ്പടയിട്ട് കോലം കെട്ടിതുള്ളണമെന്ന് നിർദ്ദേശിച്ചു. എന്നാൽ ഇനിപറയുന്ന ഐതീഹ്യത്തിനാണ് പ്രസക്തി. ദേവാസുരയുദ്ധത്തിൽ അസുരകുലം നശിക്കുകയും തങ്ങളുടെ കുലം നശിപ്പിച്ചതും ദേവന്മാരായതിനാൽ ദേവന്മാരെ പരാജയപ്പെടുത്തുന്നതിനായി അസുരന്മാർ ബ്രഹ്മാവിനെ തപസ്സ് അനുഷ്ഠിച്ച് പ്രത്യക്ഷപ്പെടുത്തി അസുരപുരുഷന്മാർ കൊല്ലപ്പെടരുതെന്ന് വരം നേടി. ഈ വരബലത്താൽ ദാരികനെന്ന അസുരൻ മുന്ന് ലോകങ്ങളിലും അക്രമം അഴിച്ചുവിട്ടു. ഇതിൽ ഭയം പൂണ്ട ദേവന്മാർ ശ്രീപരമേശ്വരനെ അഭയം പ്രാപിക്കുകയും ചെയ്തു. ഭദ്രകാളിയും അസുരന്മാരുമായി 18 ദിവസം നീണ്ടുനിന്ന ഘോരയുദ്ധം നടത്തി ഭയന്നോടിയ ദാരികനെ പാതാളത്തിൽ വെച്ച് കാളി വധിച്ചു. കോപം ശമിയ്ക്കാത്ത കാളി കൊടും വാളും ചോരയൊലിക്കുന്ന ശിരസുമായി സംഹാരതാണ്ഡവമാടി യഥാസമയം മഹാദേവൻ തന്റെ പുത്രന്മാരായ മഹാഗണപതിയേയും സുബ്രഹ്മണ്യനേയും വിളിച്ചുവരുത്തി മാതാവിന്റെ കോപം ശമിപ്പിക്കുന്നതിനായി ഉപദേശിക്കുന്നു. അതിനായി ഭൈരവി കോലം കെട്ടിയാടണമെന്ന് നിർദ്ദേശിക്കുകയും അതനുസരിച്ച് മഹാദേവൻ നാഗവൃക്ഷമായ അടയ്ക്കാമരത്തെ മുറിയ്ക്കാൻഭൂതഗണങ്ങളോട് ആവശ്യപ്പെടുന്നു. തികഞ്ഞ ആചാരത്തോടും വതശുദ്ധിയോടും കൂടി ഭൂതഗണങ്ങൾ മരം മുറിയ്ക്കുകയും ഗണപതിയ്ക്ക് പാളചെത്തുന്നതിനുള്ള അനുവാദം കൊടുക്കുകയും ചെയ്ത ശേഷം അടയ്ക്കാമരത്തെ പല ഖണ്ഡങ്ങളാക്കി സർപ്പരൂപത്തിലുള്ള ചട്ടമാക്കി  മാറ്റുകയും വശങ്ങളിൽ പാളയിൽ സർപ്പരൂപങ്ങളെ നിർമ്മിച്ച് സ്ഥാപിക്കുകയും മദ്ധ്യത്തിൽ പരാശക്തിയാകുന്ന കാളീരൂപത്തെ സമർപ്പണം ചെയ്തു വിധിപോലെ അലങ്കരിച്ച് പൂജിച്ച് സുബ്രഹ്മണ്യൻ ഭൂതഗണങ്ങൾക്കു കൈമാറുന്നു. ഭൂതഗണങ്ങൾ ഈ രൂപം ധരിച്ച് ദേവിയ്ക്ക് മുൻപിൽ ആടുകയും പാടുകയും ചെയ്തു. ഇതുകണ്ട് സന്തോഷിച്ച് ദേവിയുടെ കോപം ശമിക്കുകയും ചെയ്തു എന്നാണ് രണ്ടാമത്തെ ഐതീഹ്യം. കോലമെഴുത്ത് തികഞ്ഞ വ്രതാനുഷ്ഠാനത്തോടു കൂടി ചെയ്യുന്ന ഒരു കർമ്മമാണ് ഗണക (കണിയാർ) സമുദായക്കാരാണ് അവകാശികൾ. അടയ്ക്കാമരം മുറിയ്ക്കുന്ന ചടങ്ങോടുകൂടി യാണ് കോലത്തിന്റെ ഒരുക്കങ്ങൾ ആരംഭിക്കുന്നത്. അടയ്ക്കാമരം മുറിയ്ക്കുന്നതിന് മുൻപ് പ്രദേശത്തെ മൂപ്പർക്ക് വസ്ത്രവും ദക്ഷിണയും നല്കി, ശുഭകരമായ സമയം നോക്കുന്നു. മരത്തിന്റെ ചുവട്ടിൽ വിളക്കും ഗണപതി ഒരുക്കും വെച്ച് പൂജനടത്തിയതിനുശേഷം മരം മുറിയ്ക്കാം . ഇങ്ങനെ മുറിച്ചെടുത്തമരമാണ് കോലത്തിന്റെ ചട്ടമായി ഉപയോഗിക്കുന്നത്. ചടങ്ങുകൾ ആരംഭിക്കുന്നതിന് മുൻപായി ഏത് ക്ഷേത്രത്തിലേക്കാണോ കോലം സമർപ്പിക്കേണ്ടത് അവിടുത്തെ ദേവി ദേവന്മാർക്കും ഉപദേവതകൾക്കും വെറ്റിലപാക്ക് ദക്ഷിണ് സമർപ്പിച്ച് പൂജചെയ്ത് അനുവാദം വാങ്ങണം. ഏഴു ദിവസം മുതലുള്ള വ്രതാനുഷ്ഠാനത്തോടാണ് കോലമെഴുതുന്നത്. കോലമെഴുതുന്ന ദിവസം വിളക്ക് വെച്ച് ഗണപതി ഒരുക്ക്, നിറന്നാഴി, നാളീകേരം, നെല്ല്, അരി, വെറ്റില് പാക്ക് ദക്ഷിണ വെച്ച് കോലത്തിനുള്ള പാളപൂജിയ്ക്കണം. ഇതിന് അതാതുപ്രദേശത്ത മൂപ്പർക്ക് ദക്ഷിണ കൊടുത്ത് വെട്ടുകത്തിയും പാളയും ഗണകൻ (കോലമെഴുതുന്നവർ) വാങ്ങി പൂജചെയ്യുന്നു. പൂജിക്കുന്ന പാളയുടെ മൂന്ന് ഭാഗ ങ്ങളിൽ വെറ്റിലവെക്കുന്നു. അതിൽ ഒരടക്ക മൂന്നായി ഭാഗിച്ച് ഓരോഭാഗവും വെറ്റിലയിൽ വെക്കുന്നു. വെറ്റില ശ്രീപാർവ്വതി സങ്കല്പ്പത്തിലും അടക്കാ തൃമൂർത്തി സങ്കല്പത്തിലുമാണ് വെക്കുന്നത്. തുടർന്ന് വിധിപോലെ പൂജ ചെയ്തതിനു ശേഷം പാളചെത്തുന്നു. ചെത്തുന്ന പാളക്കഷ്ണങ്ങൾ താഴെവീഴുന്ന ദിക്കനുസരിച്ച് തേങ്ങയുടച്ച് നെല്ലും പുഷ്പവും ഇട്ട് കുടുംബത്തിന്റെ ഗുണ് ദോഷ പ്രവചനം നടത്തുന്നു. ചെങ്കല്ല്, ചെഞ്ചല്ല്യം, കരി, ചുണ്ണാമ്പ്, മഞ്ഞൾ, മനയോല തുടങ്ങിയ പ്രകൃതിദത്തമായ വർണ്ണങ്ങളാണ് കോലങ്ങൾ വരക്കാനുപയോഗിക്കുന്നത് ചെത്തിയ പാളയിൽ വെളുപ്പും ചെത്താത്തപാളയിൽ പച്ചനിറങ്ങൾ കൊണ്ട് രൂപങ്ങൾ വരക്കുന്നു. കോലങ്ങൾക്ക് മുടിചട്ടമുണ്ട്, ചട്ടത്തി നുള്ളിൽ പല ആകൃതിയിലുള്ള ചുഥിപ്പുകൾ, തൊപ്പി വട്ടക്കാത്, കോങ്കാത്, താലി, മുഖകണ്ണുകൾ, ദംഷ്ട്ര, നെഞ്ചാളുകൾ എന്നിങ്ങനെ പല ഭാഗങ്ങളുണ്ട്. പിശാച്, കറകുറ, ഭൈരവി, ദേവത, പിള്ളതിനിക്കാളി പജമാംസയക്ഷി, കരിനാഗയക്ഷി, സുന്ദര യക്ഷി, സുകുമാരയക്ഷി മറുത, മാടൻ. എന്നിങ്ങനെ പല രൂപത്തിലുള്ള കോലങ്ങൾ ഉണ്ട്. ഓരോ കോലത്തിനും പ്രത്യേകം മുഖാവരണം കിരീടം, ചമയങ്ങളുമുണ്ട്. ഓരോന്നിനും പ്രത്യേകം ചുവടുകളും പാട്ടുകളുമുണ്ട്. സമീപപ്രദേശങ്ങളിലേയും കോലസമർപ്പണം നടത്തുന്ന ക്ഷേത്രത്തിലേയും ദീപാരധനക്കു ശേഷം മാത്രമേ കോലം പൂജിക്കാവൂ എന്നാണ് വിധി, കോലംപൂജിക്കുന്നതിന് മുൻപായി സ്ഥല ശുദ്ധിവരുത്തി വടക്കോട്ട് ദർശനമായി കോലം വെച്ചതിനുശേഷം കോലത്തിനുമുൻപിൽ നിലവിളക്ക് വെച്ച് തൂശനിലയിട്ട് അതിൽ ഒരുക്കുകൾ വെക്കുന്നു ഓരോ കോലത്തിനും പ്രത്യേകം വിളക്കും ഒരുക്കുകളുമുണ്ട്. ആദ്യം ഗണപ തിക്കും പിന്നീട് കുടുംബപരദേവതാസങ്കല്പ്പിത്തിലും ഒരുക്കും ദക്ഷിണയും വെച്ചതിന് ശേഷം പ്രധാനകാലത്തിന് എല്ലാ ആചാരത്തോടുകൂടി നിവേദ്യസഹിതം പന്തം സമർപ്പിച്ച് പുഷ്പാഞ്ജലി നടത്തണം. പ്രധാനകാലത്തിന് പുറകിൽ വെക്കുന്ന വിളക്ക് ശിവസങ്കല്പത്തിലാണ്.ശേഷം ദക്ഷിണവാങ്ങി ഗൃഹനാഥന് കോലം കൈമാറുന്നതോടുകൂടി ചടങ്ങുകളവസാനിക്കുകയും. വാദ്യമേളങ്ങളും താലപ്പൊലിയും ചുട്ടുകറ്റയോടും കൂടി കോലങ്ങൾ ക്ഷേത്രസന്നിധിയിലേക്ക് എഴുന്നള്ളിക്കുകയും ചെയ്യുന്നു. അന്നദാനം കോലസമർപ്പണത്തിന്റെ ഏറ്റവും പ്രധാന പ്പെട്ട ചടങ്ങായി കണക്കാക്കുന്നു.</p>
					</div>
                    <hr>
                </div>
                <div class="col-lg-12 text-center">
                    <img class="img-responsive img-border img-full" src="img/nagam.jpg" alt="">
                    <h2>പുള്ളുവൻപാട്ട്</h2>
					<button type="button" class="btn btn-success" data-toggle="collapse" data-target="#b3">വായിക്കുക</button>
					<div id="b3" class="collapse">                     
                     <p>പവിത്രമായ കാഞ്ഞൂർശീദുർഗ്ഗാദേവീ ക്ഷേത്രത്തിന്റെ തെക്കുഭാഗത്തും വടക്കു ഭാഗത്തുമായി സർപ്പക്കാവ് സ്ഥിതി ചെയ്യുന്നു. കാവുകൾ എന്ന 
						പദം തന്നെ വിശുദ്ധവനങ്ങൾ എന്ന അർത്ഥം വരുന്നതാണ്. ഭൂമിയിൽ കാണപ്പെട്ട ദൈവങ്ങൾ സർപ്പങ്ങൾ ആണ്. തെക്കുഭാഗത്തെ കാവിൽ 
						ചിത്രകൂട പ്രതിഷ്ഠയും, വടക്കുഭാഗത്തെ കാവിൽ ചുറ്റുമതിലിനുള്ളിൽ നാഗരാജാവിന്റെ ശിലാ പ്രതിഷ്ഠയും, നാഗകാരാജാവിന്റെ വാമഭാഗത്തായി 
						നാഗയക്ഷിയമ്മയുടെ അഞ്ചു ശിരസ്സോടുകൂടിയ ശിലാപ്രതിഷ്ഠയും കിഴക്കോട്ടു ദർശനത്തിൽ പ്രതിഷ്ഠിച്ചിരിക്കുന്നു. സർപ്പങ്ങളുടെ 
						കിഴക്കുഭാഗത്തായി സർപ്പക്കുളവുമുണ്ട്. ചൊവ്വ, വെള്ളി, ഞായർ എന്നീ വിശേഷപ്പെട്ട ദിവസങ്ങളിൽ സർപ്പംപാട്ട്, വീണവായന നടത്തിവരുന്നു. 
						സർപ്പാരാധന നടത്തുവാൻ വരുന്ന ഭക്തജനങ്ങൾ സർപ്പപ്രീതിക്കു വേണ്ടിയും കുടുംബത്തിൽ സന്തതിസന്താനങ്ങൾ ഉണ്ടാകുന്നതിനും 
						സമ്പത്തും ഐശ്വര്യം ഉണ്ടാക്കുന്നതിനും സർപ്പശാപങ്ങൾ ഇല്ലാതാകുന്നതിനും വേണ്ടി നാളും പേരും ചൊല്ലി വീണയിൽ പാടിച്ച് സർപ്പങ്ങളുടെ 
						അനുഗ്രഹം വാങ്ങുന്നു. പുറ്റടപ്പ് മാസങ്ങൾ കഴിഞ്ഞ് തുലാം മാസത്തിലെ ആയില്യം നാളിൽ പാൽ, പനിനീർ, കരിക്ക് ആദിയിൽ അഭിഷേകം 
						നടത്തുകയും, ഭൂഷണങ്ങളായ കമുകിൽ പുക്കയും, പുഷ്പമാലകളും ഉടയാടകളും ചാർത്തി നാഗരാജാവിനും നാഗയക്ഷിയമ്മക്കും പൂജയും 
						നിവേദ്യവും സർപ്പങ്ങളുടെ പ്രധാന നിവേദ്യമായ നൂറുംപാലും നടത്തുകയും പുള്ളുവർ വീണയിൽ നാഗ സ്തുതികൾ പാടി സർപ്പങ്ങളെ 
						പ്രീതിപ്പെടുത്തുന്നു. ധനു മാസത്തിലെ ഉത്സവത്തിന്റെ ഒന്നാം ദിവസം മുതൽ പത്താം ഉത്സവം വരെ കരക്കാർ വകയായും വിവിധ 
						കുടുംബങ്ങളുടെ വകയായും ദേവിയുടെ തിരുസന്നിധിയിൽ പുള്ളുവൻ വീണയും കുടവും കൈമണിയുമായി സർപ്പംപാട്ട് നടത്തുന്നു. 
						ബ്രഹ്മാവ് കുടവും വിഷ്ണ താളവും ശിവൻ വണയും എന്നാണ് വിശ്വാസം. അതിനാൽ ത്രിമൂർത്തി സാന്നിധ്യം ഇതിനുണ്ട്. ഉത്സവത്തിന്റെ 
						ഒൻപതും പത്തും ദിവസങ്ങളിൽ വടക്കു ഭാഗത്തെ സർപ്പക്കാവിൽ ക്ഷേത്ര തന്തിയുടെ കാർമികത്വത്തിൽ ആർപ്പുംകുരവയും 
						വാദ്യമേളങ്ങളോടുകൂടി നൂറും പാലും പൂജയും നടത്തുകയും പുള്ളുവർ വീണയും കുടവും കൈമണിയുമായി സർപ്പംപാട്ടുപാടി സർപ്പങ്ങളെ
						പ്രീതിപ്പെടുത്തി അരയിരുത്തുകയും ചെയ്യുന്നു. വീണവായനയും സർപ്പംപാട്ടും നടത്തിപ്പോരുന്നത് കാഞ്ഞൂർ സർപ്പക്കാവിന്റെ തലമുറ 
						അവകാശിയായ ചിങ്ങോലി രോഹിണിയിൽ ശ്രീ.തുളസീധരനും കുടുംബവുമാണ്.</p>
                    </div>
					<hr>
            </div>
			<div class="col-lg-12 text-center">
                    <img class="img-responsive img-border img-full" src="img/slide-3.jpg" alt="">
                    <h2> കാഞ്ഞൂര്‍ തിരുവുത്സവവും കൂട്ടം കൊട്ടും കോലം എഴുന്നള്ളത്തും<br><small>അയ്യപ്പൻ ഹരിപ്പാട്</small></h2>
					<button type="button" class="btn btn-success" data-toggle="collapse" data-target="#b4">വായിക്കുക</button>
					<div id="b4" class="collapse">                     
                     <p>ദ്രാവിഡ സംസ്‌കൃതിയുടെ തിരുശേഷിപ്പായ കോലം എഴുന്നള്ളത്ത് എന്ന അനുഷ്ഠാന കലാരൂപത്തെ അന്യംനിന്നുപോകാതെ
						കാക്കുകയാണ് ഹരിപ്പാടിനു സമീപമുള്ള കാഞ്ഞൂര്‍ ദേശവാസികള്‍. വ്രതാനുഷ്ഠാനത്തോടെ നിര്‍മ്മിക്കുന്ന കോലങ്ങള്‍ കാഞ്ഞൂര്‍ 
						ദേവീക്ഷേത്രത്തിലേക്ക് എഴുന്നള്ളിക്കുന്ന ചടങ്ങുകള്‍ തിരുവുത്സവത്തോടനുബന്ധിച്ച് നടത്തുന്നു. ക്ഷേത്രത്തിന് സമീപപ്രദേശത്തുനിന്നും 
						ദൂരസ്ഥലങ്ങളില്‍നിന്നുമായി അറുനൂറിലധികം കോലങ്ങളാണ് ക്ഷേത്രത്തിലെ ഉത്സവ സമാപനത്തിലെ രണ്ടു ദിവസങ്ങളിലായി എത്തുന്നത്.
						കാളീപ്രീതിക്കായാണ് കോലം തുള്ളല്‍ നടത്തുന്നതെന്നാണ് വിശ്വാസം. ഗണക സമുദായത്തില്‍പ്പെട്ടവര്‍ക്കാണ് കോലം എഴുതുന്നതിനും 
						പൂജിക്കുന്നതിനുമുള്ള അവകാശം. ഭൈരവിക്കോലം, കാലന്‍കോലം, പഞ്ചകോലം എന്നിവയാണ് മധ്യതിരുവിതാംകൂറിന്റെ പടിഞ്ഞാറ് 
						പ്രദേശങ്ങളിലുള്ളത്. കാളീസങ്കല്പത്തില്‍ അധിഷ്ഠിതമാണ് ഭൈരവിക്കോലം. കാലന്‍ കോലം ശൈവസങ്കല്പവും. എന്നാല്‍, പഞ്ചകോലം ഒരു 
						പ്രധാന കോലവും പക്ഷി, യക്ഷി, ഗന്ധര്‍വന്‍, പ്രജ എന്നീ കുട്ടിക്കോലങ്ങളും ഉള്‍ക്കൊള്ളുന്ന സംഘമാണ്. കവുങ്ങിന്‍പാള ചെത്തി ഭംഗിയാക്കി 
						കവുങ്ങിന്റെ തന്നെ ചട്ടത്തില്‍ കുരുത്തോല ഈര്‍ക്കില്‍ കൊണ്ട് നെയ്തുപിടിപ്പിച്ച ശേഷമാണ് കോലമെഴുതുന്നത്. പച്ച മഞ്ഞള്‍, ചുണ്ണാമ്പും 
						മഞ്ഞളും കലര്‍ത്തിയുണ്ടാക്കുന്ന ചുവപ്പ്, ചിരട്ടക്കരി എന്നിവയാണ് ചായങ്ങളായി കോലത്തില്‍ ഉപയോഗിക്കുന്നത്. പന്തത്തിന്റെയും 
						ചൂട്ടുകറ്റകളുടെയും വെട്ടത്തിലും താലപ്പൊലി അകമ്പടിയോടെ ചെണ്ട മേളത്തോടെയുമാണ് കോലങ്ങള്‍ തുള്ളി ക്ഷേത്രത്തിലേക്ക്
						പോകുന്നത്. കോലം വഴിപാടിനായി ഓണാട്ടുകരയിലെ വിവിധ കോണുകളിലായി നൂറുകണക്കിന് വീടുകളിലാണ് ഒരുക്കങ്ങള്‍ നടക്കുന്നത്.
						കോലംവരവ് പരമ്പരാഗതമായ അനുഷ്ഠാന ചിട്ടവട്ടങ്ങളോടാണ് കാഞ്ഞൂരില്‍ നടത്തുന്നത്. കവുങ്ങിന്റെ ചട്ടക്കൂട്ടില്‍ പച്ചപ്പാളയും 
						കുരുത്തോലയും തുന്നിച്ചേര്‍ത്താണ് കോലം കെട്ടുന്നത്. പാളയില്‍ ഗണപതി, ഭൈരവി, മറുത, യക്ഷന്‍, കാലന്‍, പക്ഷിമാടന്‍ തുടങ്ങിയ 
						രൂപങ്ങള്‍ വരച്ചെടുക്കും. പ്രകൃതിയില്‍നിന്നുള്ള വര്‍ണ്ണങ്ങളാണ് കോലമെഴുതാന്‍ ഉപയോഗിക്കുന്നത്.
						കോലമെടുക്കുന്നവര്‍ആചാരപ്രകാരം എട്ടു ദിവസം ചുവട് പരിശീലിക്കണം. ഇതിനായി ഉത്സവം കൊടിയേറുന്ന ദിവസം ചുവട് പരിശീലനം 
						തുടങ്ങും. ചെണ്ടയുടെ താളത്തിലാണ് ചുവട് വയ്ക്കുക. വായ്ത്താരി പതിവില്ല. കോലത്തിന്റെ ചുവടിന് ഭക്തിയുടെ താളമാണ്. ഗണപതി, 
						സരസ്വതി, പഞ്ചാരി താളങ്ങളില്‍ കൊട്ടിക്കയറുന്ന ചുവടിന് കോലവുമായി നടവഴിയിലെത്തിയാല്‍ മറ്റൊരു താളമാണ്. 
						വഴിതാളമെന്നാണിതിന്റെ വിളിപ്പേര്. വഴിതാളത്തിന് വേഗതയേറും. ചുവട് വയ്പിന്റെ വേഗം കൂടുന്നതിനനുസരിച്ച് താളവും മുറുകും.
						ക്ഷേത്രസന്നിധിയിലെത്തി പ്രദക്ഷിണം നടത്തി കോലം സമര്‍പ്പിക്കും. വഴിപാടുകാരുടെ വീട്ടില്‍നിന്ന് കാല്‍നടയായാണ് കോലം ദേവീ 
						സന്നിധിയിലെത്തിക്കുന്നത്. കോലത്തിനൊപ്പം വഴിപാടുകാരും കാല്‍നടയായി അനുഗമിക്കും. ദൂരമെത്രയായാലും ഈ
						പതിവിന് മാറ്റമില്ല. കാഞ്ഞൂര്‍ ക്ഷേത്രത്തിലെ സമീപ കരകള്‍ക്കുപുറമേ പള്ളിപ്പാട്, വീയപുരം, കരുവാറ്റ, ഹരിപ്പാട് , മുതുകുളം,കായംകുളം 
						എന്നിവിടങ്ങളില്‍നിന്ന് രണ്ടു ദിവസങ്ങളിലായി ക്ഷേത്രത്തിലേക്ക് കോലങ്ങളെത്തും. ക്ഷേത്രത്തില്‍ എത്തിച്ചേര്‍ന്നതിനുശേഷം 
						പൂപ്പടയോടെയാണ് ആ ദിവസത്തെ ഉത്സവച്ചടങ്ങുകള്‍ സമാപിക്കുന്നത്.</p>
                    <hr>
                </div>
            </div>
        </div>
	</div>
    </div>
    <!-- /.container -->

    <footer>
        <div class="container">
            <div class="row">
                <div class="col-lg-12 text-center">
                    <p>Copyright &copy; Kanjoor Sri Durga Devi Temple 2018</p>
                </div>
            </div>
        </div>
    </footer>
	
    <!-- JavaScript -->
    <script src="js/jquery-1.10.2.js"></script>
    <script src="js/bootstrap.js"></script>

</body>

</html>
